 

-62—

decrescens structura Herodoto in deliciis est, nam dilus· ‘
cida sit atque facillime ab audientibus intellegatur atque
animis percipiatur oportet fabulae structura.

Maximi momenti in fabulis a volgo narratis talem
esse structuram, quae facile ab audientibus intellegi possit,
etiam ex fabulis Hebraeis Veteris Testamenti videmus
(cf. Gunkel, p. 34). satis constat in fabellis saepissime
inveniri tria membra repetita ¹). dilucida fit fabulae
structura, si simplex est, si audientium animi non aver·
tuntur intermissis aliis rebus. simplex fabula, cuius partes
inter se respondentes vel progredientes facillime percipi·
untur, facile intellegitur. simplicissimum est unum ar-
gumentum nullis interruptum aliis. difficilius fit, cum
duo atque plura inter se pugnantia structuram reddant
artificiorem. quae cum ita sint, quomodo narrat Herm·
dotus? exemplum affero. Atyos mors tribus rebus effi-
citur: 1) Croesi timor tollendus est, 2) Adrastus iniuriam
expiaturus est, 3) Mysi, ut Atys secum venaturus profi-
ciscatur, petunt. Herodotus eodem modo, quo supra eum .
plures duabus personas colloquentes inducentem vidimus,
usus alteram rem narrat post primam, tertiam post al-
teram eodem, quo factae sunt ordine. alia non narratur
iuxta aliam, non omnes mixtae sunt, sed alia sequitur
aliam. ubi Periandri duo filii domum reverterunt, minor
natu, ab avo incitatuS, ob matris necem iratus a patre
domo expellitur (III, 50). iam hoc pulso Periander ex
fratrum natu maiore, quae avus cum filiis collocutus s'it,
quaerit. nonne mirum est patrem primum expellere filium,
deinde quae sit causa irae alterum interrogare? etiam
hic duorum argumentorum, quae mixta esse exspectamus,

 

l) In plurimis fabellis ter eandem rem ab aliquo suscipi notum
est, qui ter vel bis frustra conatur, quartum vel tertium exsequitur
rem. Olrik hanc legem nominat Gesetz der Wiederholung (p. 3, 4).
sed notandum est hoc: in fabellis semper fere ter plane eaedem res
repetuntur, non variantur3 hoc Herodoto satis non est: semper res non
modo repetuntur, sed etiam variantur, gradatim progrediuntur (cf.
Olrik p. 4).

