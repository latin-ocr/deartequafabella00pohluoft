-66-

Quamquam simillima, tamen differt Homerica ratio
ab Herodotea. quiescente prima fabulae parte altera
narratur. haec ratio etiam Herodotea est. sed si utraque
magni momenti est, altera apud Homerum saepe non modo
post alteram narratur, sed etiam post alteram facta v'i·
detur esse. ut Iuppiter Irim ad Neptunum, Apollinem
ad Hectorem mittit eodem tempore (Il. 15, 222): Homerus
narrat, tamquam altera fabulae pars, postquam prima
perfecta sit, fiat.

Iam formulas spectantes, quibus duae fabulae partes
coniunguntur deesse apud Homerum videmus vocabula,
quibus alteram rem iuxta alteram factam esse significetur.
sed Homerus iisdem coniunctionibus utitur, quibus alteram
rem post alteram factam esse significatur. mirum est,
quod Homerus ex talibus coniunctionibus, quales in bre-
vibus rebus eodem tempore factis adhibitas videmus esse
(ἕως, εὖτε, ὄφρα - τόφρα), non creavit alias, quibus totas
fabulas eodem tempore factas coniunctas esse significetur.
Herodotus accurate aliam fabulae partem iuxta aliam
factam esse explicare studet. exemplorum, quae Hiittig col-
legit, nonnulla affero: IV, 200: ταῦτα μὲν νῦν ἐπὶ τοσοῦτο
εἰρήσθω· οἱ δὲ . . . ., vel participio usus narrat: VH, 2:
στελλομένου δὲ Δαρείου . . . . τῶν παίδων αὐτοῦ στάσις ἐγέ-
νετο μεγάλη, vel coniunctionibus: ὡς δὲ τά τε τῶν γεφυρέων
κατεσκεὺαστο . ἐνταῦθα (VH, 37). Δ

Omnibus rebus, quas de fabellarum structura quae·
rentes tractavimus, hoc unum effici volebat Herodotus, ut
simplex, dilucida, continua, facillima ad intellegendum
esset fabulae structura.

Neque fabula caret prooemio et epilogo. Herodotus
narrans fabellam non ex ipsa re orditur, sed prooemio
usus breviter, quae gravissima sunt ad fabulam intelle-
gendam, narrat3 et ipsa fabella narrata epilogi loco, quae
secuta sunt, addit. qua re fabellae differunt a fabulis

 

Zi'illichau 18863 cf. Zielinski, Die Behandlung gleichzeitiger Ereig·
nisse im antiken Epos, Philol. Suppl. 8, 407 sq.

 

