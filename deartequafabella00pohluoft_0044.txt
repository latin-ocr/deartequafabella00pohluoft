 

„42-

Mysis auxilium petentibus collocutus est, Atys, qui ad
fores auscultavit, cum Croeso collocuturus intrat (I, 36).
ubi sunt Mysi patre filioque colloquentibus? evanuerunt,
adesse non videntur, quamquam eos adesse ex'verbo illo
ἐπεσέρχεται (c. 37) intellegimus. cum Atys a‘patre, ut
sibi venatum ire liceret, impetravit, Croesus cum Adrasto
colloquitur, Atys non iam commemoratur, evanuisseffi-
detur. aliud exemplum affero: postquam Artembares
eiusque filius cum Astyage de Cyro conquesti sunt, Cyrus
pastorque arcessuntur (I, 115 sq.): quinque igitur personae
in scaena sunt. quid fit‘? Astyages cum Cyro solo collo-
quitur, ceteri omnes non commemorantur, colloquium eo
modo habetur, ut alium interrogare opus non sit. atque
postea Astyages interrogaturus pastorem Artembarem
eiusque filium et Cyrum dimittit. deinde postquam Asty·
ages a pastore Cyrum expositum non esse comperit, Har-
pagus vocatus interrogatur. ubi est pastor? ex solo col-
loquio Astyagis cum Harpago habito eum statim evanuisse
concludere liceret, nisi Herodotus eum adesse ipse diceret
(ὁ δε ’Ἅρπαγος ὡς εἶδε τὸν βουκόλον ἔνδον ἐόντα c. 117):
quando abierit, non accipimus. satis sit exemplorum, ex
quibus haec intellegimus: Herodoteae narrandi rationis lex

est haec: quamquam complures personae saepe in scaena - ·

sunt, tamen semper duae solae colloquuntur vel agunt,
ceterae negleguntur. sed hae duae personae inducuntur
quamdiu agunt; ubi egerunt, Herodoti non iam interest
eos curare, evanescunt, quia ad fabulam non iam neces-
sariae sunt. personae quasi e tenebris procedunt, pau· Α
lisper agentes lumine illustrantur, deinde in tenebras re-
cedunt. tum solum eas abire narratur, cum ad fabulam
intellegendam necessarium est: ut Astyages et pater soli
colloquantur, ceteri· dimittuntur. sed duabus personis
solis agentibus qui fit, ut tamen plures fabulae participes
sint? non omnes simul, sed aliae post alias agunt. non
Croesus, Mysi, Atys, Adrastus una collocuti agunt, sed
primum Croesus cum Mysis, deinde Atys accedit, tum
Adrastus. eodem modo primum Artembares eiusque filius

