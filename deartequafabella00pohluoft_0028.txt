 

-26-

ponet. quo facto in lectulum iens aversa Gygi fugiendi
facultatem dat. sed quo loco colloquium inter regem et
Gygem, quo loco inter Gygem et reginam habitum' sit,
non audimus. similem rationem in Herodoti narrationibus
saepius agnoscimus: locus, nisi ad fabulam continuandam
‚necessarius est, omnino non describitur. atque in descri-
bendo gravissima sola commemorantur.

Postquam, qua ratione atque arte haec fabella. de
Gyge tradita narrata esset, demonstravimus, singulas
narrandi artis regulas atque leges pluribus exemplis He-
rodoteis comprobemus et exemplis ex poesi aliarum na-
tionum allatis explicemus.

Cum omnia, quae exstant, exempla afferre longum
sit, pauca eligamus eaque gravissima, quibus artem illam
optime illustrari putamus.

Π.
1. DE FABELLARVM PERSONIS.

a. De personarum forma atque habitu.

Magnopere Herodoti narrandi ars a ratione nostra
differt eo, quod numquam personarum formam atque ha.-
bitum accurate descriptum videmus esse. utrum pulchra
sit persona necne, utrum iuvenem an senem se praestet,
quali vestitu, quali forma ornata sit non narratur. quae
res eo magis animadvertenda est, quod aliis operis locis,
quantopere barbari differant a Graecis forma atque vestitu‚·
Herodotum accuratissime commemorare legimus'). Hero-

 

* 1) Exempla affero: Ι, 135 Persarum vestimenta breviter descri-
buntur. clarissimum exemplum exstat V11, 61—95, quo loco 61 gentium,
quibus Xerxes praeerat, vestimenta omnia breviter afferuntur. quibus

addo, quae de Aegyptiis 11, 36, 37, de Aethiopibus 111, 22, de Scythis
IV, 64 narrantur.

